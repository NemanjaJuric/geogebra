<h2 class="display-4">Пирамида</h2>

<h3 class="display-5">Дефиниција и основни елементи</h3>




    <i>Пирамида је геометријско тело које је ограничено са једним многоуглом и троугловима са заједничким теменом.</i><br>
<p>
<img src="https://encrypted-tbn0.gstatic.com/images?q=tbn%3AANd9GcT9K1N4quzO6KwQIHNXrffq5-1RQeSV4cl0Eg&usqp=CAU"/>
<img src="https://edukacija.rs/wp-content/uploads/2018/03/pojam-i-vrste-piramide-foto-1.png"/><br>
 Број троуглова једнак је броју страница многоугла.<br>
Као код призме, основни елементи пирамиде имају исте називе.<br>
Многоугао који ограничава пирамиду се назива <b>база</b> или <b>основа пирамиде</b>. <br>
Странице основе пирамиде називају се <b>основне ивице пирамиде</b>.<br>
Аналогно, као код призме, ако тај многоугао има три странице, онда је пирамида тространа.Ако тај многоугао има четири странице, пирамида је четворострана итд...<br>
Троуглови који ограничавају пирамиду називају се <b>бочне стране пирамиде</b>. Бочне стране заједно чине <b>омотач пирамиде</b>.<br>
Странице бочних страна које нису основне називају се <b>бочне ивице пирамиде</b>.<br>
Теме које је заједничко за све троуглове називамо <b>врх пирамиде</b>. <br>
Темена основе пирамиде и њен врх представљају <b>темена пирамиде</b>.<br>
Ако је многоугао који чини базу правилан, онда се и пирамида назива <b>правилна пирамида</b>. Код таквих пирамида, око њене базе се увек може описати кружница.<br>
Ако је дуж чије су крајње тачке врх пирамиде и центар описане кружнице око њене базе нормална на раван базе, каже се да је та пирамида <b>права</b>. Пирамида која није права назива се <b>коса пирамида</b>. Пирамида око чије базе се не може описати кружница је коса.<br>
<b>Висина пирамиде</b> је растојање врха пирамиде од равни у којој се налази база.<br>
Висина бочне стране пирамиде назива се <b>апотема пирамиде</b>(то је висина троугла који се налази у омотачу пирамиде). <br>
</p>

    



<div class="deffinition-paragraph">
    <h4>Пирамида у GeoGebri</h4>
    У GeoGebri се пирамида може добити на сличан начин као и призма.<br>
 Помоћу пете иконице и опције 
 <button class="btn btn-link" onclick='onLessonClick(this)' data-course-id="3D_GeoGebra"
			data-lesson-id="Uvod">"Polygon" или "Regular Polygon"</button>
	Помоћу ове опције се у XY-равни прво може направити многоугао који ће представљати базу пирамиде.<br> 
 Након тога се кликне на девету иконицу и одабере опција
 <button class="btn btn-link" onclick='onLessonClick(this)' data-course-id="3D_GeoGebra"
			data-lesson-id="Uvod">"Extrude to Pyramid"</button> Онда треба кликнути на многоугао који ће да буде база пирамиде. Тада ће се појавити прозор у коме треба уписати висину пирамиде. <br>
 Након уписивања жељене пирамиде, кликнути ОК. Пирамида ће се појавити на радној површини. <br>
 Као и у случају код призме, у менију са леве стране ће се појавити слајдер који регулише висину пирамиде. Овај слајдер има исте особине као и онај прошли код призме и њиме се може манипулисати на исти начин.<br>
Запремина пирамиде се одређује на исти начин као у случају код призме. <br>
Такође, површина базе пирамиде и троуглова у омотачу се одређује на исти начин као код призме. Уклањање информација о површини и запремини се ради на исти начин.<br>
<a href="https://www.geogebra.org/3d/vmm9jeh7" target="new_tab">На овом линку</a> можете видети како изгледа пирамида у GeoGebri.<br>
<br><div class = "zadatak"><b>Задатак:</b>У GeoGebri конструисати правилну четворострану, правилну тространу и једну правилну шестострану пирамиду основне ивице дужине 4 и висине 6. Одреди површину и запремину ових пирамида.<br>
Као помоћ, погледати пример:

<button class="btn btn-link" onclick='onLessonClick(this)' data-course-id="3D_GeoGebra"
			data-lesson-id="Piramida_primer">Пирамида</button>

</div><br>
</div>
<hr />
