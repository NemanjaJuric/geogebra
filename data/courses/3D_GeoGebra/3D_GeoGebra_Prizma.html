<h2 class="display-4">Призма</h2>

<h3 class="display-5">Дефиниција и исновни елементи</h3>



<p>
    <i>Призма је геометријско тело које је ограничено са два подударна многоугла који се налазе у паралелним равнима и онолико паралелограма колико страница има сваки од тих  многоуглова.</i><br>
 <br>Ако се мало бољe уочи, призма се свакодневно среће у човековом окружењу. <br>
 На пример:<br>
<img src="https://www.gradjevinarstvo.rs/upload_slike/tekstovi/f67e7b9e-ba7e-4812-b9eb-456e7bc0fb7e.jpg" class="img-sm"/><br>
<img src="https://encrypted-tbn0.gstatic.com/images?q=tbn%3AANd9GcQL1vo8ZKphmTOI9DzbbRWFPICSopdxOlb5uw&usqp=CAU" class="img-sm"/>
<img src="https://edukacija.rs/wp-content/uploads/2018/03/pravilna-cetvorostrana-prizma-foto-1.png" class="img-sm"/>
 </p>
<p>Наравно, најпознатија призма је коцка, затим квадар, али постоје и друге врсте призми.</p>
<p>Један од одличних начина да се лакше уоче особине геометријских тела је математички програм <b>GeoGebra</b> и његова могућност да  представи тродимензионалне објекте.</p>
<p>Прво, треба се упознати са основним елементима призме:</p>
<p>Сваки од подударних могоуглова који ограничавају призму, а припадају паралелним равнима, назива се <b>основа</b> или <b>база призме</b>.<br> 
Паралелограми који ограничавају призму називају се <b>бочне стране призме</b> и заједно  чине <b>омотач призме</b>.
</p>
<p>У зависности од многоугла који се налази у бази, призме се називају другачије. Тако се, на пример, призме које имају било какав троугао у основи називају тростране призме. Ако призма има неки четвороугао у бази, таква призма се назива четворострана призма. Још једна врста призме која се обрађује 8. разреду основне школе назива се шестострана призма. Наравно, она има шестоугао у основи.<br> 
Темена основа призме представљају <b>темена призме</b>.<br>
Странице основа призме називају се <b>основне ивице призме</b>.<br> 
Ивице бочних страна које нису основне називају се <b>бочне ивице призме</b>.<br>
Овде треба разликовати ивице призме од страна призме. Ивице су <u>дужи</u>, а стране су <u>површи</u>.  <br>
Aко су бочне ивице призме нормалне у односу на базу призме, таква призма се назива <b>права призма</b>. У супротном, призма се назива <b>коса призма</b>.<br>
Код правих призми, <b>висина призме</b>  је дужина бочне ивице.<br>
Ако је многоугао који чини базу правилан, онда се и призма назива <b>правилна призма</b>.<br><br>

</p>


<div class="deffinition-paragraph">
    <h4>Призма у GeoGebri</h4>
    У <b>GeoGebri</b> се правилни многоуглови са унапред задатом дужином странице могу добити на следећи начин:
</p>
<p>Прво кликнути на трећу иконицу и одабрати опцију <button class="btn btn-link" onclick='onLessonClick(this)' data-course-id="3D_GeoGebra"
			data-lesson-id="Uvod">"Segment With Given Lenght"</button>. 
Затим, на радној површини, кликом миша означити где ће бити почетна тачка. <br>
Након тога, појавиће се прозор у којем треба уписати жељену дужину. <br>
Након уписивања жељене дужине, кликнути на ОК. Са леве стране екрана, поред радне површине, појавиће се мени у којем ће бити информације о објектима који се постављају на радну површину(име сегмента, дужина сегмента, координате крајњих тачака). <br>
GeoGebra по дефиницији поставља објекте одмах у XY-раван. <br>
У менију са леве стране се могу променити координате тачака тако што се кликне на поље у којем се налази жељена тачка и једноставно обришу старе координате и упишу нове.<br> 
Затим се кликне на пету иконицу (на њој се налази троугао или петоугао)и одабере се опција<button class="btn btn-link" onclick='onLessonClick(this)' data-course-id="3D_GeoGebra"
			data-lesson-id="Uvod">"Regular Polygon"</button>
Онда се прво кликне на једну крајњу тачку већ уцртане дужи, па на другу крајњу тачку. <br>
Тада ће се појавити прозор у којем треба уписати колико темена треба да има многоугао. <br>
Након уписивања жељеног броја темена, кликнути ОК. На радној површини ће се појавити жељени многоугао.<br> 
</p>
<p>Ако желимо да тај многоугао употребимо као базу призме треба кликнути на девету иконицу која служи за добијање призми и пирамида и одабрати опцију 
<button class="btn btn-link" onclick='onLessonClick(this)' data-course-id="3D_GeoGebra"
			data-lesson-id="Uvod">"Extrude To Prism"</button>
Након тога треба кликнути на многоугао који је претходно нацртан. Појавиће се прозор у коме треба уписати висину призме. <br>
Након уписивања, кликнути ОК. Призма ће се пoјавити на радној површини. <br>
У менију са леве стране ће се појавити слајдер(клизач) помоћу кога може „течно“ да се мења висина призме. <br>
Слајдер има унапред одређен опсег у којем може да се мења његова вредност(најчешће од -5 до 5). <br>
Тај опсег се може ручно променити десним кликом на поље слајдера у менију са леве стране и одабиром опције „Settings“.<br> 
Тада ће се појавити још један мени деснo oд радне површине. <br>
У том менију треба одабрати картицу “Slider“ и у поља Min/Max уписати жељене минималне и максималне вредности за слајдер.<br>
Такође, у левом менију, на картици која управља слајдером постоји дугме „Play“.<br>
Након клика на ово дугме, слајдер ће почети сам да „течно“ мења своју вредност ка максимуму и натраг до минимуна и тако у круг. На тај начин ће се висина призме мењати  и добија се анимација призме.<br>
Након добијања жељене призме, помоћу једанаесте иконице и опције „Area“ може се одредити површина базе призме или паралелограма који се налазе у омотачу. <br>
Потребно је кликнути на једанаесту иконицу и одабрати опцију 
<button class="btn btn-link" onclick='onLessonClick(this)' data-course-id="3D_GeoGebra"
			data-lesson-id="Uvod">"Area"</button>
	 а затим кликнити на базу призме. Након овога ће се на радној површини појавити  информација о површини базе.<br> 
Исти поступак је и приликом одређивања површине паралелограма у омотачу. Ова информација се може уклонити са радне површине тако што се у менију са леве стране пронађе картица која одређује текст везан за одговарајућу површину и кликне се на наводнике који се налазе испред текста.  <br>
Помоћу опције „Volume“ може се одредити запремина призме тако што се одабере опција „Volume“ и онда се кликне на призму. Такође, на радној површини ће се појавити информација о запремини призме. Ова информација се може уклонити са радне површине на исти начин као и код опције „Area“.<br>
</p>
<p>Призма која је добијена на овај начин је <b>права призма</b> јер су јој бочне ивице нормалне на раван основе.<br> Како је коришћена опција „Regular Polygon“ то значи да је многоугао у бази правилан па ће и призма бити <b>правилна</b> и <b>права</b>.<br> 
Као што се да приметити, дужина сновне ивице и висина призме се може изабрати произвољно. Ако су основна ивица и висина исте дужине, таква призма се назива <b>једнакоивична</b>.<br>
На крају, призма која у бази има правилан четвороугао(квадрат) назива се <u>правилна четворострана призма</u>, призма која у бази има правилан троугао(једнакостраничан троугао) се назива <u>правилна тространа призма</u>, призма која у бази има правилан петоугао се назива <u>правилна петострана призма</u> итд... 
<br><a href="https://www.geogebra.org/3d/asqthyhu" target="new_tab">На овом линку</a> можете видети како изгледа призма у GeoGebri.
</p>
<p><div class = "zadatak"><b>Задатак:</b>У GeoGebri направити једну правилну четворострану, једну правилну тространу и једну правилну шестострану призму са произвољном висином и дужином основне ивице. Одреди површину и запремину ових призми. </p>
</div>
<p>За помоћ, погледати пример
<button class="btn btn-link" onclick='onLessonClick(this)' data-course-id="3D_GeoGebra"
			data-lesson-id="Prizma_primer">Призма</button>
	<hr />
</p>



